## persoonRechtsvorm
De rechtsvorm hangt van de type eigenaar:

### RechtsvormNatuurlijkPersoon
* **Eenmanszaak**

### RechtsvormSamenwerkingsverband
De mogelijke waarden voor een samenwerkingsverband.
Een fiscaal transparante rechtsvorm, waarin voor rekening voor meerdere personen een onderneming
wordt gedreven.
* **Rederij**
Een rechtspersoon welke eigenaar is van één of meerdere schepen.
code: ´RED´
* **Maatschap**
Een maatschap is een samenwerkingsverband waarin de maten pro rata
(ieder naar zijn/haar aandeel) participeren. Er wordt voor gezamenlijke
rekening en risico belegd in (commercieel) onroerend goed met als doel
het behalen van exploitatie- en/of verkoopwinst.
code: ´MA´
* **Vennootschap Onder Firma**
Een vof is een vennootschap waarbij onder een gemeenschappelijke
naam koophandel wordt gedreven. Een vof kan bij onderhandse akte
worden opgericht. De aandelen in een vof zijn niet eenzijdig
overdraagbaar. Wel zijn alle vennoten hoofdelijk en onbeperkt
aansprakelijk voor de schulden van de vennootschap.
code: ´VOF´
* **Commanditaire Vennootschap**
Samenwerkingsverband tussen twee of meer personen waarbij een of
meer personen uitsluitend als geldverschaffer optreden (de commanditaire
of stille vennoot).
code: ´CV´


### RechtsvormRechtspersoon
De mogelijke waarden voor een privaatrechtelijke rechtspersoon.
Deze rechtsvormen worden genoemd in Boek 2 BW.

* **Besloten Vennootschap** Juridische rechtsvorm die eigen rechtspersoonlijkheid heeft en waarvan
het eigen vermogen is opgebouwd uit aandelen die in handen zijn van de
vennoten (daarom heten die aandeelhouders). De aandeelhouders kunnen
voor niet meer dan hun aandeel in het eigen vermogen van de
vennootschap aansprakelijk gesteld worden voor de financiële
verplichtingen van de onderneming.
De BV verschilt van een NV doordat de aandelen niet aan toonder zijn en
dat hij aan minder juridische verplichtingen ten aanzien van de
jaarverslaggeving hoeft te voldoen. Een ondernemer kan zijn bedrijf
omzetten in een BV en binnen die BV aandeelhouder worden met rechten
op de winstverdeling en tevens directeur met een vast salaris.
Tot 1 oktober 2012 kon men alleen een BV starten met een startkapitaal
van 18 duizend euro. Na die datum is deze eis vervallen. Men spreekt ook
wel van een Flex-bv. Voorts is er vanaf die datum meer ruimte om
aandelen over te dragen, aandelen zonder stemrecht uit te brengen en
aandelen zonder recht op winstdeling uit te brengen.
code: ´BV´
* **Naamloze Vennootschap** De naamloze vennootschap (afgekort tot N.V.) is een rechtspersoon
waarvan het maatschappelijk kapitaal verdeeld is in aandelen die in
beginsel vrij overdraagbaar zijn.
De naamloze vennootschap is 'naamloos' omdat er bij de nv geen
verplichting bestaat tot het houden van een register van aandeelhouders.
De vennoten blijven als het ware buiten beeld; zij zijn anoniem.
code: ´NV´
* **Coöperatie** Een vorm van economische samenwerking die een gedeelte van hun
bedrijfsactiviteiten (in de regel de marktfunctie) voor gezamenlijke rekening
en risico - blijvend - uitvoeren, met behoud van de zelfstandigheid van de
overige activiteiten.
code: ´COP´
* **Kerkgenootschap** Kerkelijke organisatie die door een eigen statuut wordt geregeerd en
rechtspersoonlijkheid bezit.
code: ´KG´
* **Vereniging van Eigenaars** Een Vereniging van Eigenaars (VvE) is in Nederland een vereniging van
de eigenaren van de appartementsrechten van de woningen die tot een
appartementencomplex behoren. De VvE zorgt voor het regelen van het
onderhoud van het appartementsgebouw en alle andere
gemeenschappelijke belangen van de eigenaren
code: ´VvE´
* **Onderlinge Waarborg Maatschappij**
Een bij notariële akte als onderlinge waarborgmaatschappij opgerichte
vereniging, die zich blijkens haar statuten ten doel stelt met haar leden
overeenkomsten van verzekering te sluiten respectievelijk om leden en
mogelijk anderen in het kader van een wettelijke regeling verzekerd te
houden.
code: ´OWM´
* **Stichting** Een bij notariële akte opgerichte organisatie (meestal zonder
winstoogmerk), met een afgezonderd vermogen, die streeft naar een in de
statuten genoemd doel.
code: ´ST
* **Europees economisch samenwerkingsverband**
Samenwerkingsverband (volgens Europees recht) van verschillende,
binnen de Europese Unie gevestigde ondernemingen, waarbij dat
samenwerkingsverband een eigen Europees-rechterlijke
rechtspersoonlijkheid heeft.
code: ´EESV´
* **Europese naamloze vennootschap (SE)**
De Europese naamloze vennootschap (Societas Europaea, SE) is een
rechtsvorm voor vennootschappen met internationale activiteiten, die in
alle landen van de EU bestaat. Alleen rechtspersonen kunnen een SE
oprichten.
Het minimumkapitaal bij oprichting is 120.000 euro.
code: ´SE´
* **Vereniging** Een samenwerkingsvorm waarbij meerdere personen op voet van
gelijkheid trachten een bepaald doel te verwezenlijken of een bepaalde
activiteit te ontplooien, meestal zonder dat hieraan commerciële belangen
ten grondslag liggen.
code: ´VER´
* **Overige Privaatrechtelijke Rechtspersoon**
Een privaatrechtelijke rechtspersoon die commerciële activiteiten uitoefent,
zoals:
• Boermarke
• Hofje
• Funcatie
• Gilde
• Buurtschap
code: ´OPR´
* **Europese coöperatieve vennootschap (SCE)**
De Europese coöperatieve vennootschap (Societas Cooperativa
Europaea, SCE) is een Europese rechtsvorm met kenmerken van de
coöperatie en de nv. Net als de Europese naamloze vennootschap (SE) is
de SCE niet gebonden aan een EU-lidstaat. Daardoor is het mogelijk de
statutaire zetel naar een ander land te verplaatsen
Het kapitaal is de SCE is verdeeld in aandelen. Het minimum geplaatste
kapitaal van de leden is 30.000 euro.
code: ´SCE´
* **Publiekrechtelijke Rechtspersoon**
Een lichaam dat een bepaalde overheidstaak opgedragen heeft gekregen,
bijvoorbeeld het Rijk, de provincie en de gemeente.
code: ´PR´

### RechtsvormBuitenlandseVennootschap
De mogelijke waarden van de buitenlandse rechtsvorm.
Er wordt onderscheid gemaakt tussen de kapitaalvennootschappen binnen en buiten de EER (Europees
Economische Ruimte) en de overige buitenlandse rechtspersonen en vennootschappen.
* **Kapitaalvennootschap binnen EER**
Een kapitaalvennootschap die is opgericht buiten Nederland in een van de
landen van de Europese Economische Ruimte (Europese Unie + IJsland,
Noorwegen en Liechtenstein).
code: ´0001´
* **Kapitaalvennootschap buiten EER**
Een kapitaalvennootschap die is opgericht buiten de landen van de
Europese Economische Ruimte (Europese Unie + IJsland, Noorwegen en
Liechtenstein).
code: ´0002´
* **Overige buitenlandse rechtspersoon of vennootschap**
Overige buitenlandse rechtspersonen of vennootschappen die geen
kapitaalvennootschap zijn binnen of buiten de E.E.R.
code: ´0003´

### RechtsvormOverigePrivaatrechtelijke
De mogelijke waarden van een privaatrechtelijke rechtspersoon.
Een privaatrechtelijke rechtspersoon ontstaat door een vrijwillige overeenkomst tussen twee of meer
partijen.
* **Hofje**
Een deels besloten leefgemeenschap bedoeld voor behoeftigen, meestal
bestaande uit een aantal huisjes rond een parkje.
code: ´01´
* **Boermarke**
Organisatie van dorpsboeren die zaken als het gebruik van de woeste
gronden, de brink, het plaggensteken, het onderhoud aan houtwallen en
het weiden van vee regelen.
code: ´02´
* **Fundatie Stichting**
code: ´04´
* **Gilde**
Organisatie die de belangen van vakgenoten behartigt.
code: ´05´
* **Buurtschap**
Een buurtschap is in Nederland een kleine bewoonde plaats met een
eigen naam maar vaak zonder officieel middelpunt z.oals een kerk of
marktplein.
code: ´09´

### RechtsvormPubliekrechtelijk
De mogelijke waarden voor een publiekrechtelijk rechtspersoon.
Een publiekrechtelijk rechtspersoon is het Rijk, een provincie, gemeente, waterschap of andere
overheden die volgens de Grondwet een verordenende bevoegdheid heeft. Dit betekent dat zij over
bepaalde zaken regels mogen maken en beslissingen mogen nemen.
* **De Staat (Ministerie)**
De Staat wordt niet ingeschreven, maar de ministeries en baten- en
lastendiensten.
code: ´01´
* **De Staat (Baten- en lastendienst)**
De Staat wordt niet ingeschreven, maar de ministeries en baten- en
lastendiensten.
code: ´02´
* **Provincie**
Bestuurlijke eenheid die enkele gemeenten groepeert.
code: ´03´
* **Gemeente**
Gebied dat bestuurd wordt door een burgemeester, raad en wethouders.
code: ´04´
* **Waterschap**
Een waterschap (in Nederland soms ook hoogheemraadschap genoemd)
is een regionaal overheidsorgaan dat bestuurlijk verantwoordelijk is voor
de waterhuishouding in een gebied.
code: ´05´
* **Lichaam met bevoegdheid**
krachtens de Grondwet
Lichamen die krachtens de Grondwet een verordenende bevoegdheid
hebben.
code: ´06´
* **Zelfstandig Bestuursorgaan (ZBO)**
Een zelfstandig bestuursorgaan (ZBO) is een organisatie die
overheidstaken uitvoert, maar die niet direct onder het gezag van een
ministerie valt.
Voorbeelden van ZBO's zijn de Kiesraad, het Kadaster, de Autoriteit
Consument en Markt, De Nederlandsche Bank, de Luchtverkeersleiding
Nederland, Staatsbosbeheer, de RDW, de Nederlandse Zorgautoriteit, de
SVB, het UWV, het COA (Centraal Orgaan opvang Asielzoekers) en de
Commissie Gelijke Behandeling.
code: ´07´
* **Adviescollege**
Een adviescollege adviseert de regering over wet- en regelgeving.
Adviescolleges kunnen algemeen ook zelf met beleidsvoorstellen komen.
code: ´08´
* **Rechtspersoon met Wettelijk Taak (RWT)**
De Comptabiliteitswet definieert rechtspersonen met een wettelijke taak
(rwt’s) als 'rechtspersonen voor zover die een bij of krachtens de wet
geregelde taak uitoefenen en daartoe geheel of gedeeltelijk worden
bekostigd uit de opbrengst van bij of krachtens de wet ingestelde
heffingen'
De definiërende kenmerken van een rwt zijn:
• rechtspersoon
• wettelijke taak
• wettelijke heffing
Een instelling op afstand van het Rijk die aan alle bovenstaande criteria
voldoet kan beschouwd worden als een rwt. RWT’s hebben een eigen
bestuurlijke verantwoordelijkheid.
code: ´09´
* **Universiteit of Academisch Ziekenhuis**
Universiteit of academisch ziekenhuis.
code: ´10´
* **Openbaar Lichaam op basis van gemeenschappelijke regeling**
Wanneer een regeling wordt getroffen tussen publiekrechtelijke
rechtspersonen, tevens een openbaar lichaam kan worden ingesteld. Dat
openbaar lichaam heeft rechtspersoonlijkheid.
code: ´11´
* **Europese Groepering voor Territoriale Samenwerking (EGTS)**
De EGTS heeft ten doel de grensoverschrijdende, transnationale en
interregionale samenwerking tussen haar leden te vergemakkelijken en te
bevorderen. De groepering is samengesteld uit lidstaten, regionale en
plaatselijke lichamen, en eventueel publiekrechterlijke instellingen.
Engelse vertaling:
European grouping of territorial cooperation (EGTC).
code: ´12´
* **Bedrijfsvoeringsorganisatie (BVO)**
Bedrijfsvoeringsorganisatie (BVO), een publiekrechtelijke rechtspersoon.
Deze organisatie kent alleen een algemeen bestuur en geen dagelijks
bestuur. Gemeenten kunnen aan de bedrijfsvoeringsorganisatie taken
opdragen op het gebied van bedrijfsvoering (PIOFACH) en
uitvoeringstaken op gebied van bijvoorbeeld belastingen, afvalinzameling,
groenvoorziening, gemeentereiniging, leerlingenvervoer en de
Leerplichtwet.
code: ´13´
* **De Staat (Zelfstandig onderdeel)**
Code '14'